# -*- mode: mandoku-view; -*-
#+DATE: 2015-08-29 00:53:21.557435
#+TITLE: 猶龍傳
#+PROPERTY: DZID  DZ0774
#+PROPERTY: SOURCE  正統道藏，三家本，1988，18—1 六卷 洞神部譜錄類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0170_SJB_001-180003a>
#+PROPERTY: JUAN 1
#+PROPERTY: ID KR5c0170
<pb:KR5c0170_HFL_001-001a>¶
猶龍傳卷之一¶
　　　　(左銜都監同僉書教門公事/崇德悟眞大師賈善翔編)¶
　　　起無始¶
渾淪之未判神靈之未植而爲冥妙之本者¶
道也所謂道莫窮其根本莫測其津涯而有¶
大聖人禀之而生于其間故謂之無始者即¶
太上也太上生乎無始起乎無因爲萬道之¶
先元炁之祖蓋無光無象無色無聲無宗無¶
緒杳杳冥冥其中有精其精甚眞彌綸無外¶
故稱大道焉夫道自然之妙本也於微妙之¶
<pb:KR5c0170_HFL_001-001b>¶
中而生空洞者眞一也眞一者不有不無也¶
從此一炁而生上三炁三合成德共生無上¶
也自無上而生中三炁三合成德共生眞老¶
也自眞老而生下三炁三合成德共生太上¶
也自太上迺生前三炁三合成德共生老君¶
也自老君化成後三炁三炁又化生眞妙玉¶
女自玉女禀三炁混沌凝結變化五色玄黄¶
大如彈丸流入玄妙口中吞之有身凡八十¶
一年乃從左腋而生生而白首故號老子老¶
子即老君也乃大道之身元炁之祖天地之¶
<pb:KR5c0170_HFL_001-002a>¶
根也夫大道微妙出於自然生於無生先於¶
無先挺於空洞陶育乾坤號曰無上變化無¶
常不可得名故曰吾生於無形之先起乎太¶
初之前長乎太始之端行乎太素之元浮游¶
幽虚出入杳冥觀混沌之未判清濁之未分¶
三景之未光萬物之未形獨能寓惚恍之庭¶
游曠浪之野卓然獨立大而無配視之不見¶
聽之不聞搏之不得所謂混元由兹而始矣¶
　　　禀自然¶
老君乃元氣之眞造化自然自然者道也强¶
<pb:KR5c0170_HFL_001-002b>¶
爲之容即老君也以虚無爲道自然爲性莫¶
能使之然莫能使之不然亦不知其所以然¶
不知其所以不然故曰自然而然也至若乗¶
地爲輿操天爲蓋馳騖擴蕩翱翔八表不足¶
比其大也窮幽極微至纖無際析毫剖釐至¶
小無内不足言其細也八音交奏五聲迭和¶
烈風迅雷海潮夔鼓不足言其聲也玄黄煥¶
爛丹青爚赩焜煌煒曄綺靡華麗不足言其¶
色也光耀熠爍神明恍惚風行電逝震霆流¶
矢不足言其疾也結根九地沉嶠八海水凝¶
<pb:KR5c0170_HFL_001-003a>¶
藪澤泉渟嶽峙不足言其止也陰陽不測變¶
現無常進退造化鼓舞萬物不足言其神也¶
光燭靄昧洞鑒無形仰觀至陽之原俛察至¶
陰之本不足言其明也影離響絶雲歛霧散¶
歸根返本寂然不動不足言其無也滌宇宙¶
之塵滓掃雲漢之昏蒙下際無根上通寥廓¶
并包六合控馭三界不足言其虚也且道本¶
無形眞非有相蓋託虚假有體用互陳不足¶
以盡其妙故歸之自然自然者理之極致也¶
合之爲自然離之爲道德故衆聖所共尊今¶
<pb:KR5c0170_HFL_001-003b>¶
古不能泯經云道之尊德之貴夫莫之爵而¶
常自然此之謂矣¶
　　　見眞身¶
老君乃無生之至精兆形之至靈也昔於大¶
空之中結炁凝眞强爲之容體大無邊相好¶
衆備上無所攀下无所躡或在雲華之上身¶
如金色面放五光自然化出神王力士青龍¶
白獸麒麟獅子列于前後或作千葉蓮華光¶
明如日頭建七耀雲霞之冠身披九色離羅¶
之帔項負圓光手執五明或乗八景玉輿駕¶
<pb:KR5c0170_HFL_001-004a>¶
五色神龍建流霄丹節廕九光鶴蓋或乗玉¶
轅之車金剛之輪驂駕九龍輔翼萬仙飛雲¶
寳蓋流煥上下燒香散華浮空而來天鈞妙¶
樂前導後從或坐金殿七寳之帳珠幡寳網¶
羅覆其上仙眞列侍神丁衛軒種種儀衛充¶
滿太空或金容玉質黄裳繡帔凭几振拂朝¶
會仙眞或玄冠素服白馬朱騌仙童夾侍神¶
光洞明巍巍勝相不可名狀然上善之士澄¶
心結念注想尊容則隨感而應應而獲福故¶
能周流三界救度無窮且大道處於無形無¶
<pb:KR5c0170_HFL_001-004b>¶
形則非凡所見應念通感通感則非在一端¶
或示仙姿妙體爰及肉身或飛或步或尊或¶
卑或山或世或夷或夏不可測量隨感精麤¶
應己則隱來無所從去無所至洞有洞無周¶
徧一切悟者此心通達迷者永劫沈淪欲識¶
道之眞身不出于此夫道不可見見而非也¶
道不可聞聞而非也蓋示理教俱淵寂然不¶
動於不動中亦能使未見者見未聞者聞此¶
明境智相發感而遂通然通寂雖殊其致一¶
也故曰道常無爲而無不爲無爲者體也無¶
<pb:KR5c0170_HFL_001-005a>¶
不爲者用也本際經云心之念道凡有二種¶
一念法身七十二相八十一好具足微妙三¶
界特尊二念眞身猶如虚空圓滿清靜不生¶
不滅若於此相未能明審須憑圖像係録其¶
心當鑄紫金寫此眞形泥木銅綵稱力所爲¶
殿堂帳座幡華燈燭隨心供養如事眞身想¶
念丹倒功德齊等若能洞觀非身之身圖像¶
眞形理亦無二是以敬像隨心獲福報之輕¶
重唯其在心念念增進自然成道所謂人能¶
念道道亦念人是也沿此法身即法號以應¶
<pb:KR5c0170_HFL_001-005b>¶
羣情老君挺生空洞變化自然智慧無窮聖¶
德周備形既莫測號亦無邊在天爲萬天之¶
主在聖爲萬聖之君在仙爲萬仙之總在眞¶
爲萬眞之先在星爲天皇大帝在教爲太上¶
老君或垂千二百號或顯百八十名或號無¶
爲父或號萬物母與大道而輪化爲天地之¶
根原浩浩蕩蕩不可名也約而言之凡有十¶
號即降生之後空中十方諸聖讚十號者是¶
也一號無名君二號無上元老三號太上老¶
君四號高上老子五號天皇大帝六號玄中¶
<pb:KR5c0170_HFL_001-006a>¶
大法師七號有古先生八號金闕帝君九號¶
太上高皇十號虚無大眞人推此言之由法¶
身以歸眞身由眞身以合妙本皆出處通感¶
之迹也¶
　　　啟師資¶
夫道之妙非形色聲味之所可求而必資于¶
師授也古之聖賢有生知之性以一悟萬然¶
後至於無所修無所證無所修修之至也無¶
所證證之至也夫如是猶假師之以發明又¶
况非聖賢者邪故聖人垂世立教而有授受¶
<pb:KR5c0170_HFL_001-006b>¶
之法中人以下以之爲繩墨去之則無以加¶
其意也如三洞四輔之所載上清經籙以金¶
龍玉魚盟天而傳故傳授者之謂師礲受者¶
之謂資所以結志誠戒漏慢而免輕泄陰考¶
之咎推此則道不可無師尊教不可無宗主¶
故老君師太上玉晨大道君焉大道君即元¶
始天尊之弟子也天尊生億劫之前爲道炁¶
之祖所以道君爲天尊之弟子老君之師二¶
聖既立即老君嗣焉而曰老者何也老者處¶
長之稱君者君宗之號以老君天上天下歷¶
<pb:KR5c0170_HFL_001-007a>¶
化無窮先億劫而生後億劫而長天天宗奉¶
帝帝師承故賜以太上老君之號三聖相承¶
千古垂範欲旌授受故著尊畢此師法之本¶
也莊子曰吾師乎吾師乎𩐎萬物而不以爲¶
義澤及萬世而不以爲仁長於上古而不以¶
爲老覆載天地彫刻衆形而不以爲巧在太¶
極之先而不以爲高居六極之下而不以爲¶
深先天地生而不以爲乆是也且道君老君¶
具至聖之德動息合道豈假師承邪蓋以聖¶
傳聖理自玄同然起教之端必資授受爲今¶
<pb:KR5c0170_HFL_001-007b>¶
昔之筌蹄人天之鴻範也¶
　　　歷劫運¶
靈寳經云保制劫運使天長存且劫有小大¶
運有脩短拂石芥城劫之小也陽九百六劫¶
之大也金木水火土運之主也一成一虧運¶
之交也劫盡而運未交運交而劫未盡非所¶
以爲劫運也惟其二者會合然後見其成虧¶
大率聖人與天地並生與萬物爲一故能造¶
天地植神靈保而制之則無天閼蓋歷劫運¶
而長存者老君是也生於無始起乎無因獨¶
<pb:KR5c0170_HFL_001-008a>¶
立於溟涬之前周行於開關之後經歷劫運¶
甚爲乆遠劫者天地成壞之名陰陽窮盡之¶
數陽盡即生陰故爲大水陰盡即主陽故爲¶
大火陽極於九故云陽九陰極爲六故云陰¶
六小則三千三百年次則九千九百年大則¶
九九八十一萬年爲劫終也老君降生行化¶
經此劫運不知其數赤書云劫運者三十日¶
爲一交十二交爲一度三千三百度爲小劫¶
九千九百度爲大劫又陽九百六之數極而¶
爲劫運者以夫陽極於九陰極於六凡陰陽¶
<pb:KR5c0170_HFL_001-008b>¶
之數極於九六者則三界蕩然所以湯湯之¶
水炎炎之火皆陰陽窮極之數理使之然也¶
且夫大道既分離爲五行流於五劫每至劫¶
之初終太上垂世立教以度天人所謂五劫¶
者龍漢之爲木劫赤明之爲火劫延康之爲¶
土劫開皇之爲金劫上皇之爲水劫所以五¶
劫之開則五行爲之主一起一伏周而復始¶
西昇經云上世始以來所更如沙塵動則有¶
載劫自惟甚苦辛是也¶
猶龍傳卷之一¶
